---
id: 761
title: 'নিঃসঙ্গ গ্রহচারী'
date: '2009-11-02T20:28:42+00:00'
author: 'শর্মা লুনা'
layout: post
guid: 'https://bn.sharmaluna.com/?p=761'
permalink: /lonely-one/
categories:
    - কবিতা
---

আজ নিসংগতার শুভযাত্রা শুরু হল  
দুপুরবেলায় আঁধারের পোকারা হেঁটে হেঁটে মাথায় এসেছে  
আর গান গাইছে‒ আমি একা, আমি একা আ….।  
আমি শুধু শুনি  
আর তাদের ছড়ানো বরফকুচিতে  
উষ্ণতা খোঁজার আশায় বুক বাঁধি।

হায়রে! কোথায় আমার মহুয়াবন  
কই হারালো বসন্ত বাতাস,  
কোথায় আমার শিমূলচূড়া  
কই ফুরালো অনন্ত আকাশ!  
অজানা পৃথিবীতে হারালো সব  
বসে আছি এ আঁধারের বক্ষে একা  
নিসংগ বেনামী গ্রহে এক  
একাকীত্বের প্রহরী হয়ে।